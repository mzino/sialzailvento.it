<header class="clearfix" id="bg-miyazaki1">
					<h1>MIYAZAKI NEL FILM</h1>
				</header>
				<section>
					<article>
						<h2>Gli elementi che hanno ispirato la pellicola</h2>
						<p>Cosa ha portato quindi il maestro a riconsiderare il personaggio di Jiro come una delle menti più brillanti del suo periodo nonostante i risultati distruttivi portati dai suoi aerei? Non è un mistero che sia stato il produttore storico di Miyazaki e dello Studio Ghibli, Toshio Suzuki, a convincere il regista a trasformare quelle tavole nel suo ultimo film, e di come il grande maestro fosse inizialmente contrario all'idea; egli ha infatti dichiarato più volte che credeva che il produttore "fosse diventato matto", e che non avrebbe mai fatto una trasposizione cinematografica di <i>"Kaze Tachinu"</i>. Tuttavia, pressato in maniera insistente dallo stesso Suzuki, Miyazaki deve aver cominciato ad informarsi sulla vita del famoso progettista di aeroplani, scoprendo qualcosa che lo ha infine convinto a fare di Horikoshi il protagonista del suo ultimo lavoro.</p>
						<p>Come sono arrivato ad una simile conclusione? Navigando in rete, ho letto di un'intervista, rilasciata nel 2011 dallo stesso cineasta nipponico al magazine <i>CUT</i>, che chiariva una volta per tutte che cosa lo aveva ispirato a tal modo da fargli cambiare idea sul soggetto. Cito testualmente:</p>
						<div class="quote">"Mia moglie e il mio staff mi chiedevano continuamente: perchè fare un film sulla storia di un uomo che ha creato macchine da guerra? E io pensavo che avessero ragione. Ma un giorno, ho sentito dire da qualcuno che Horikoshi aveva confessato timidamente di voler soltanto costruire qualcosa di incredibilmente bello. Fu allora che mi resi conto di aver trovato il soggetto che cercavo."</div>
						<div class="person">&mdash; Hayao Miyazaki</div>
						<p>Altri elementi che hanno ispirato il film, anche se inseriti in maniera piuttosto velata, sono contenuti durante il soggiorno di studio in Germania, a Dessau, compiuto da Jiro, Honjo e i loro colleghi. Possiamo infatti notare che poco dopo aver partecipato al volo dello Junkers G.38 i nostri progettisti stanno discutendo sui dati che la ditta tedesca ha consegnato loro, e decidono di fare una passeggiata per distrarsi un po'; li ritroviamo in strada, che camminano senza una meta, quando all'improvviso Jiro si ferma incuriosito da un grammofono che riproduce le note del <i>"Viaggio d'Inverno"</i> (<i>"Winterreise"</i>), una delle composizioni più famose di Franz Schubert. La citazione è più simbolica di quanto possa trasparire: questo ciclo di <i>Lieder</i> &ndash; così vengono chiamate le composizioni per pianoforte e voce &ndash; è stato scritto sui testi di un poeta tedesco originario proprio di Dessau, e tratta il percorso metaforico di un viaggiatore che ha subìto una delusione d'amore ed è alla ricerca della sua identità perduta e di una soluzione al dilemma del senso della vita. Ecco la maestria di Miyazaki nel far combaciare i dettagli.</p>
						<div class="media">
							<a href="../media/img/miyazaki01.png" target="_blank"><img src="../media/img/miyazaki01.jpg" alt=""></a>
						</div>
						<p>Il riferimento risulta particolarmente calzante proprio perchè i due progettisti stanno cercando una via per risolvere il problema dell'arretratezza tecnologica del loro paese, e lo stesso Honjo lo fa notare:</p>
						<div class="quote">"È il "Viaggio d'Inverno"... Una canzone proprio precisa per noialtri."</div>
						<div class="person"></div>
						<p>La seconda citazione alquanto evocativa la troviamo qualche istante dopo. I due ingegneri sono di nuovo nella loro stanza d'albergo, Jiro si è addormentato ed è immerso nel mondo dei suoi sogni, mentre Honjo è appena uscito dal bagno e sta cercando di svegliarlo; alle sue spalle possiamo intravedere una citazione piuttosto nascosta ma decisamente simbolica, quasi premonitrice: il famoso quadro dell'artista svizzero Arnold Böcklin <i>"L'isola dei morti"</i> (<i>"Die Toteninsel"</i>), un'opera che divenne simbolo degli istanti che precedono brutti periodi storici &ndash; in questo caso si riferisce all'imminente inizio della guerra &ndash;, e che ammaliò persino lo stesso Hitler, il quale ne possedeva una versione originale.</p>
						<div class="media">
							<a href="../media/img/miyazaki02.png" target="_blank"><img src="../media/img/miyazaki02.jpg" alt=""></a>
						</div>
						<p>La famosa frase che viene ripetuta più volte all'interno del film e che esorta Jiro a "dare fondo alle propire forze", è una citazione dall'opera dello scrittore nipponico Yoshie Hotta, il quale aveva preso spunto da una frase dell'antico testamento con l'intenzione di spingere le persone a dare il massimo nel proprio lavoro e raggiungere quel senso di felicità che deriva dall'aver creato qualcosa che abbia un senso.</p>
						<p>L'ennesima fantastica citazione letteraria si trova nella poesia che Jiro recita mentre è impegnato a costruire il suo primo aeroplanino di carta, durante il soggiorno montano. Lo vediamo uscire sul balcone della sua stanza d'albergo, e sentiamo le parole tratte dal componimento della poetessa britannica Christina Rossetti <i>"Chi ha visto il vento?"</i> (<i>"Who has seen the wind?"</i>):</p>
						<div class="colonne clearfix">
							<div class="lyrics_l">
								Who has seen the wind?<br>
								Neither I nor you:<br>
								But when the leaves hang trembling<br>
								The wind is passing thro'.<br>
								Who has seen the wind?<br>
								Neither you nor I:<br>
								But when the trees bow down their heads<br>
								The wind is passing by.
							</div>
							<div class="lyrics_r">
								Chi avrà mai visto il vento?<br>
								Né io né tu lo vediamo:<br>
								Eppure se le foglie di quest'albero sono fatte vibrare<br>
								Il vento le sta attraversando.<br>
								Chi avrà mai visto il vento?<br>
								Né tu e neppure io:<br>
								Ma quando gli alberi chinano le loro teste<br>
								Il vento sta passando.
							</div>
						</div>
						<div class="person"></div>
						<p>Un'ultima menzione nell'ambito degli elementi che hanno ispirato la pellicola la merita sicuramente il personaggio di Hans Castorp, nome preso in prestito dal romanzo dell'autore tedesco Thomas Mann <i>"La Montagna Incantata"</i> (<i>"Der Zauberberg"</i>, 1924). Credo che, inserendo il nome del protagonista di una delle sue opere, Miyazaki volesse in qualche modo rendere omaggio allo scrittore che fu costretto a scappare dalla Germania per trovare rifugio negli Stati Uniti nel 1933, un po' come tutti i letterati teutonici in quel periodo.</p>
						<p class="curiosita"><b>Curiosità:</b> I tratti estetici del personaggio di Castorp sono in realtà una caricatura di Stephen Alpert, amico e collaboratore di origine tedesca dello Studio Ghibli, che si è anche prodigato nel prestare la propria voce al personaggio.</p>
						<p>Sfruttando questo ampio background culturale dunque, Miyazaki inizia a creare nella sua mente l'immagine di Jiro Horikoshi che avrebbe voluto trasporre sul grande schermo. L'idea era quella di far trasparire il genio del progettista, focalizzandosi quindi sul suo obbiettivo di creare qualcosa di bellissimo: lo stesso regista, nella conferenza stampa di fine lavorazioni contenuta nell'edizione Blu-ray del film, afferma che il personaggio di Horikoshi che vediamo nella pellicola è frutto di fantasia, poiché l'intenzione principale era quella di "riprenderselo dagli appassionati che lo idolatrano soltanto perchè ha costruito una gloriosa macchina da guerra". Per arricchire il personaggio quindi Miyazaki aggiunge un paio di ingredienti alla ricetta: l'ombra della sofferenza in ambito sentimentale vissuta dallo stesso Tatsuo Hori, insieme con alcune situazioni che il regista ripesca dalla sua memoria, traendo ispirazione dalle storie di vita quotidiana che gli raccontava suo padre (che aveva vissuto i periodi difficili dell'epoca Shōwa).</p>
						<p>Il Jiro Horikoshi che vediamo rappresentato in <i>Si Alza il Vento</i> dunque incarna sia Tatsuo Hori, il quale aveva in comune con lui anche una certa somiglianza estetica, a partire dal paio di occhiali tondi, sia le storie di sopravvivenza della gente comune che doveva vivere dando fondo alle proprie forze.</p>
						<div class="colonne clearfix">
							<div class="previous">
								<a href="miyazaki">&larr; Pagina precedente</a>
							</div>
							<div class="next">
								<a href="miyazaki_2">Pagina successiva &rarr;</a>
							</div>
						</div>
					</article>
