<header class="clearfix" id="bg-storico3">
					<h1>IL TEMA STORICO</h1>
				</header>
				<section>
					<article>
						<h2>La Germania nazista e la Gestapo</h2>
						<p>In <i>Si Alza il Vento</i> però non sono presenti soltanto cenni alla storia nazionale giapponese; nella seconda metà della pellicola infatti, il regista inserisce un altro elemento storico molto importante della prima metà del '900. Lo fa introducendo il personaggio di Hans Castorp (citazione dal romanzo di Thomas Mann <i>"La Montagna Incantata"</i> - <i>"Der Zauberberg"</i>, 1924), affidandogli il compito di raccontare in che modo stesse mutando la situazione politica e militare mondiale in quel periodo storico, dando così un riferimento temporale allo spettatore che può quindi percepire il tempo del racconto che scorre nella pellicola.</p>
						<p>Dopo il fallimento del suo primo progetto come ingegnere capo, Jiro si reca in un luogo di villeggiatura montano, per trascorrere un po' di tempo lontano dalle pressioni lavorative e smaltire la delusione. Una sera, dopo essersi finalmente ricongiunto con Nahoko, il nostro protagonista attende la sua amata nella veranda dell'albergo, sotto un cielo stellato, fumando una sigaretta; è a questo punto che uno straniero (il signor Castorp) chiede di potersi sedere allo stesso tavolo, per una chiacchierata. Il "turista" tedesco rivela a Jiro di aver notato come egli legga sempre riviste sull'aviazione, e di aver dedotto quindi che il giovane ingegnere non sia un vacanziere casuale, ma un costruttore di aeroplani da guerra.</p>
						<div class="media">
							<a href="../media/img/missing.png" target="_blank"><img src="../media/img/missing.jpg" alt=""></a>
						</div>
						<p>Decide quindi di riassumere brevemente a Jiro (e allo spettatore al tempo stesso) il quadro della situazione politica e militare del Giappone, e di come questa stia precipitando proprio come un caccia in picchiata pronto all'attacco. Lo fa usando delle parole che suonano come una condanna:</p>
						<div class="quote">"Il Giappone scoppierà... anche la Germania scoppierà."</div>
						<div class="person"></div>
						<p>Il modo in cui il regista tratta questo pezzo di storia nipponica ha causato forti polemiche in patria e non solo, ma ne parleremo più a fondo nel capitolo dedicato alla critica.</p>
						<div class="media">
							<a href="../media/img/missing.png" target="_blank"><img src="../media/img/missing.jpg" alt=""></a>
						</div>
						<p>Miyazaki dipinge Castorp come un uomo dai tratti facilmente distinguibili, e sceglie non a caso di mostrarlo sempre in compagnia di un quotidiano, come se avesse bisogno di tenersi sempre informato su qualcosa. Qualche scena più in là scopriamo come egli sia dovuto fuggire in fretta e furia dal luogo di villeggiatura, senza neppure salutare, lasciando perplesso il protagonista (qui traspare un po' di ingenuità nel personaggio di Jiro, che non capisce subito cosa stia succedendo, ma ne parleremo più avanti). Questo è il modo in cui il maestro decide di rappresentare la Gestapo, il corpo di polizia segreta della Germania nazista. Il loro compito era infatti quello di inseguire gli oppositori del regime e metterli a tacere. Essi non vengono mai inquadrati direttamente durante tutto il film, ma sono comunque percepiti come una minaccia costante, facendo provare allo spettatore le stesse paure che dovevano provare anche gli intellettuali in fuga in quel periodo.</p>
						<div class="media">
							<a href="../media/img/missing.png" target="_blank"><img src="../media/img/missing.jpg" alt=""></a>
						</div>
						<div class="media">
							<a href="../media/img/missing.png" target="_blank"><img src="../media/img/missing.jpg" alt=""></a>
						</div>
						<p>Lo stesso Jiro, di lì a poco, sarà costretto a nascondersi per non finire nelle grinfie del regime, facendo intendere che la polizia usasse ogni mezzo disponibile per raggiungere i propri scopi. Questo traspare da una battuta del capo di Jiro, il direttore Kurokawa, il quale dice:</p>
						<div class="quote">"Non so quanti miei amici sono stati fregati dalla guardia speciale..."</div>
						<div class="person"></div>
						<div class="colonne clearfix">
							<div class="previous">
								<a href="tema_storico_2">&larr; Pagina precedente</a>
							</div>
							<div class="next">
								<a href="tema_storico_4">Pagina successiva &rarr;</a>
							</div>
						</div>
					</article>
