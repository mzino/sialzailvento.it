<header class="clearfix" id="bg-storico1">
					<h1>IL TEMA STORICO</h1>
				</header>
				<section>
					<article>
						<h2>Il setting storico e il terremoto</h2>
						<p>La vicenda è ambientata nel Giappone del periodo Shōwa, che andò dal 1926 al 1989 e fu sotto la guida dell'Imperatore Hirohito: il regno più longevo della storia degli Imperatori giapponesi, quasi a dire che i periodi di sofferenza sembrano sempre i più lunghi.</p>
						<div class="media">
							<a href="../media/img/imperatore_hirohito.jpg" target="_blank"><img src="../media/img/imperatore_hirohito_min.jpg" alt="L'imperatore Hirohito"></a>
							<p class="didascalia">L'imperatore Hirohito, in una foto risalente al 1935.</p>
						</div>
						<p>Infatti il primo ventennio di questa era, nel quale si concentra l'attenzione di Miyazaki, fu caratterizzato dai conflitti con la Cina prima, e con gli eserciti degli alleati in un secondo tempo, dando vita al secondo grande conflitto mondiale.</p>
						<p>Precedentemente alla guerra tuttavia fu l'eco della crisi economica globale del 1929 ad aggravare ulteriormente le condizioni di un paese che pativa ancora le conseguenze di due grandi capitoli neri della propria storia nazionale: la crisi finanziaria del 1927 (denominata poi "panico Shōwa"), a sua volta una conseguenza diretta del grande terremoto del Kanto del 1923. Un disastro naturale che, con la sua furia devastatrice, provocò ingenti danni a svariate città nipponiche tra cui la stessa Tokyo e alcune delle prefetture vicine tra cui Chiba, Kanagawa e Shizuoka. Come se non bastasse, il terremoto colse di sorpresa la popolazione durante l'ora di pranzo, con le braci casalinghe accese; fattore che, insieme ad un vento sferzante, scatenò un vero e proprio mare di fuoco che inghiottì edificio dopo edificio per circa due giorni, prima di essere placato dagli sforzi della popolazione, privata anche della rete idrica dallo stesso terremoto. Morirono in totale circa 100.000 persone.</p>
						<div class="media">
							<a href="../media/img/terremoto.jpg" target="_blank"><img src="../media/img/terremoto_min.jpg" alt="Testimonianza fotografica della distruzione portata dal terremoto"></a>
							<p class="didascalia">Testimonianza fotografica della distruzione portata dal terremoto.</p>
						</div>
						<p>Miyazaki riesce ad inserire nella sua pellicola tutti gli elementi di questo devastante quadro servendosi delle immagini e dei suoni delle sequenze iniziali. Il maestro ci mostra addirittura quello che si ritiene sia stato l'epicentro del sisma: la baia di Sagami, punto dal quale si dirama un'onda improvvisa che scuote violentemente il suolo circostante, sorprendendo i nostri protagonisti mentre viaggiano sul treno per Tokyo, il quale ha un sobbalzo simile a quello di una carrozza delle montagne russe durante una picchiata vertiginosa.</p>
						<p>Ancora una volta il regista ci stupisce con le sue famose personificazioni della natura tramite una scelta che lascia a bocca aperta: decide di affidare i rumori provocati dal terremoto ad una voce umana, conferendo così vita propria al fenomeno naturale. Una presa di posizione stilistica di grande spessore che conferisce un'estrema carica emotiva all'intera sequenza, nonché una riproduzione alquanto accurata delle sensazioni che si provano durante un terremoto (stando ad una testimonianza che mi è capitato di ascoltare personalmente di chi ha vissuto realmente un sisma, che sostiene di aver sentito uno strano fruscio durante tutta la durata della scossa).</p>
						<p>Il grande maestro sceglie di rappresentare il sisma poco dopo aver inserito la battuta principale del film: "Si alza il vento, bisogna tentare di vivere...", che anticipa la distruzione causata dalla calamità, la quale irrompe violentemente su schermo anche in termini sonori: passiamo infatti dal silenzio e dalla tranquillità delle verdi campagne giapponesi, alla possente "voce" della terra che trema; i numerosi effetti sonori che seguono (anch'essi realizzati con voci umane), accompagnano i movimenti ondulati del terreno, contribuendo attivamente ad aumentare il livello di tensione generale.</p>
						<div class="media">
							<audio controls preload="metadata">
								<source src="../media/audio/test.mp3" type="audio/mpeg">
								Il file audio non funziona? Scaricalo <a href="../media/audio/test.mp3">qui</a>.
							</audio>
							<p class="didascalia">terrachetrema</p>
						</div>
						<p>In seguito ci vengono mostrati gli effetti concreti del terremoto: case distrutte, frane, danni alla rete elettrica.</p>
						<div class="media">
							<video controls preload="metadata">
								<source src="../media/video/trailer.mp4" type="video/mp4">
								<source src="../media/video/trailer.webm" type="video/webm">
								Il file video non funziona? Scaricalo <a href="../media/audio/trailer.mp4">qui</a>.
							</video>
						</div>
						<p class="curiosita"><b>Una triste curiosità:</b> L'intera sequenza del terremoto era già stata completata quando l'11 marzo 2011 un devastante sisma diede origine ad uno tsunami che provocò ingenti danni alla centrale nucleare di Fukushima. Per molto tempo Miyazaki e il suo staff furono assaliti dal dubbio: includere o meno la sequenza del terremoto del Kanto? Non era per niente facile infatti parlare degli effetti devastanti delle scosse sismiche dopo i circa 15.000 morti prodotti da questa ennesima catastrofe, tuttavia si prese la decisione di includere ugualmente quella parte.</p>
						<p>Ancora una volta dunque il duo Miyazaki-Hisaishi ci fa percepire le stesse sensazioni della popolazione coinvolta in questa tragedia, inserendo anche alcuni istanti di silenzio surreale dopo la prima scossa, come se la gente volesse accertarsi che il terremoto si fosse davvero placato. Il pianto di un neonato darà poi il là ai successivi momenti di confusione (in cui Jiro perderà anche il cappello che Nahoko aveva afferrato al volo qualche istante prima).</p>
						<p>La palla passa in mano ai protagonisti dunque, che sono costretti a proseguire a piedi sulle rotaie del treno impossibilitato a proseguire. A questo punto arriva quella che sembra essere una similitudine tanto calzante quanto forte: ad un giovane Jiro pare infatti di scorgere in alto nel cielo cremisi alcuni bombardieri della prima guerra mondiale da poco terminata, il che ci fa capire come la devastazione portata dal sisma abbia avuto conseguenze simili a quelle di una serie di raid aerei.</p>
						<div class="media">
							<a href="../media/img/storico01.png" target="_blank"><img src="../media/img/storico01.jpg" alt=""></a>
						</div>
						<p>Assisteremo poi al susseguirsi di alcune scosse di assestamento, tipiche conseguenze dei grandi terremoti, che inghiottiranno per intero il santuario attorno al quale si stavano radunando i terremotati.</p>
						<div class="colonne clearfix">
							<div class="previous">
								<a href="tema_storico">&larr; Pagina precedente</a>
							</div>
							<div class="next">
								<a href="tema_storico_2">Pagina successiva &rarr;</a>
							</div>
						</div>
					</article>
