<header class="clearfix" id="bg-amoroso1">
					<h1>IL TEMA AMOROSO</h1>
				</header>
				<section>
					<article>
						<h2>Il primo incontro con Nahoko</h2>
						<p>È incredibile come la scena del treno costituisca l'essenza dell'intera pellicola e della relazione tra i due, e siamo soltanto all'inizio del film!</p>
						<p>Il giovane Jiro sta viaggiando verso Tokyo in qualità di studente universitario, e il regista ci fa subito notare come sia diventato un gentiluomo acculturato: è la prima volta infatti che lo vediamo dopo le scene iniziali, che lo dipingevano come un bambino impegnato a seguire i propri ideali che lo avrebbero portato a decidere di diventare un progettista di aeroplani. Vestito in maniera ordinata ed elegante dunque, lo vediamo alzarsi per cedere il proprio posto a sedere ad una signora, all'interno di una carrozza parecchio affollata; si sposta quindi all'esterno del vagone, si siede sugli scalini del treno in movimento e tira fuori un libricino, probabilmente un quadernino di appunti. È a questo punto che vediamo una Nahoko appena adolescente uscire dalla carrozza opposta a quella dov'è seduto Jiro, e sporgersi lievemente dalla balaustra per sentire il dolce soffiare del vento.</p>
						<p>Ad un certo punto il treno passa sopra un ponte che crea un improvviso spostamento d'aria il quale porta via il cappello del giovane studente; Nahoko allora si allunga afferrandolo al volo, e Jiro si butta verso di lei per non farla cadere, ringraziandola per il salvataggio. Ed ecco quindi che arriva la famosa frase che solamente a scriverla mi fa venire la pelle d'oca:</p>
						<div class="quote">"Le vent se lève!... Il faut tenter de vivre!"</div>
						<div class="person">&mdash; Paul Valéry, "Le Cimetière marin"</div>
						<p>Si alza il vento dunque, e con esso anche il sipario sulla storia d'amore tra i due, che si aiuteranno nuovamente a vicenda poco più avanti, a causa del trambusto provocato dal terremoto.</p>
						<div class="media">
							<a href="../media/img/amore_01.png" target="_blank"><img src="../media/img/amore_01.jpg" alt=""></a>
						</div>
						<p>Ciò che maggiormente mi emoziona di questa scena tuttavia è l'enorme bagaglio simbolico ed emotivo che si porta dietro, a partire dalla romantica delicatezza con la quale Miyazaki tratta il processo di crescita di Jiro e il successivo incontro con Nahoko: lo vediamo bambino camminare con passo deciso verso il suo sogno di costruire aeroplani meravigliosi, e lo ritroviamo sì cresciuto, ma sempre intento a perseguire i suoi obbiettivi, su un affollatissimo treno che lo porterà sempre più vicino al suo scopo. Ci viene dunque proposto un accuratissimo accostamento vita/viaggio (il treno è un elemento ricorrente durante tutta la pellicola). Quando Jiro si alza per fare posto alla signora, possiamo notare come il vagone sia assolutamente stracolmo di persone accalcate, le valigie ammassate sopra la testa dei passeggeri in maniera disordinata e caotica, quasi a sottolineare come siano i frenetici ritmi a caratterizzare la vita delle persone, senza lasciar loro tregua (vivono dando fondo alle proprie forze); ecco quindi che il nostro protagonista prova a cercare il suo equilibrio altrove, uscendo dal vagone, ed è proprio qui che il regista ci regala una splendida metafora: paragona il percorso di Jiro ad un treno che sfreccia sui binari che lo conducono verso i suoi sogni. Può capitare tuttavia che in una fase di cambiamento (rappresentato in questo caso dal ponte), la vita gli piazzi degli ostacoli difficili da superare (il colpo di vento): tuttavia ci sarà sempre qualcuno al suo fianco che lo sosterrà e lo aiuterà ad attraversare quei momenti che sembrano insormontabili (Nahoko che afferra al volo il cappello).</p>
						<div class="media">
							<a href="../media/img/amore_02.png" target="_blank"><img src="../media/img/amore_02.jpg" alt=""></a>
						</div>
						<div class="media">
							<a href="../media/img/amore_03.png" target="_blank"><img src="../media/img/amore_03.jpg" alt=""></a>
						</div>
						<p>Questa è l'essenza dello splendido sentimento che unisce i due protagonisti della pellicola, la ragazza sarà sempre al fianco del suo amato per sostenerlo in ogni momento, e il giovane ingegnere darà fondo a tutte le sue forze per regalarle dolcissimi momenti e distrarla dalla malattia che la colpirà in seguito.</p>
						<div class="media">
							<a href="../media/img/amore_04.png" target="_blank"><img src="../media/img/amore_04.jpg" alt=""></a>
						</div>
						<div class="media">
							<a href="../media/img/amore_05.png" target="_blank"><img src="../media/img/amore_05.jpg" alt=""></a>
						</div>
						<p>Capite ora perchè considero questa scena la mia preferita di tutto il film? In meno di tre minuti il grande maestro riesce a trattare temi così profondi utilizzando soltanto qualche battuta e servendosi di uno spledido tema musicale, dal tono nostalgico, composto ancora una volta da un monumentale Joe Hisaishi, niente male per un "cartone animato", no?</p>
						<p>Vorrei inoltre sottolineare ancora un ultimo dettaglio, sempre all'interno della scena del treno (poi proseguirò con il discorso, promesso). Quando Jiro esce per sedersi, possiamo notare come i vagoni siano contrassegnati da una banda rossa per quanto riguarda quello di sinistra, e da una banda azzurra per quello di destra, queste stanno a indicare la classe di appartenenza dei singoli vagoni, rispettivamente terza e seconda (grazie all'ottima traduzione su schermo della versione italiana del film!).</p>
						<div class="media">
							<a href="../media/img/amore_06.png" target="_blank"><img src="../media/img/amore_06.jpg" alt=""></a>
						</div>
						<p>Questo ci fa capire come i nostri protagonisti vengano da due mondi differenti: Jiro, che viene dalla campagna, è diventato uno studente universitario e in quanto tale viaggia in economica, mentre Nahoko è accompagnata da una fanciulla e dimostra di possedere un'elevata cultura letteraria, malgrado la sua giovane età; possiamo quindi dedurre che provenga da una famiglia abbastanza benestante. Le differenze di età e di estrazione sociale però non contano assolutamente nulla per loro, in quanto a far breccia nel cuore di Nahoko è la gentilezza di Jiro, che a sua volta viene positivamente sorpreso dalla citazione letteraria della giovane.</p>
						<p>Le fasi convulse che seguiranno li allontaneranno per qualche tempo, per rendere ancora più dolce il ricongiungimento.</p>
						<div class="colonne clearfix">
							<div class="previous">
								<a href="tema_amoroso">&larr; Pagina precedente</a>
							</div>
							<div class="next">
								<a href="tema_amoroso_2">Pagina successiva &rarr;</a>
							</div>
						</div>
					</article>
